# so1um 0.4

# Crea il tuo eroe.

Tira 3d6 ciascuno per **Fisico** (*abilità fisiche e salute*), **Mente** (*capacità mentale e intelligenza*), **Anima** (*spirito e forza di volontà*). Ciascuno parte da 1 e ogni numero pari ottenuto è un +1. I Punti Ferita sono uguali alla somma dei punteggi di tutte le Statistiche. Per generare Punti Ferita, tira 3d6, conta i pari e aggiungili al punteggio del Corpo (i mostri usano Fisico uguale a i Punti Ferita). I personaggi iniziano con un cliché, tira 3d6 e ottieni un cliché per ogni numero pari ottenuto. Se lo desideri, arricchisci con un pregresso, l'aspetto, le stranezze, ecc. Sii creativo e cose del genere.

## Determina gli obiettivi e imposta la prima scena.

Scopri perché il tuo personaggio è lì e a che punto sta nella storia. *Stai saccheggiando una tomba? Salvando la principessa?* Questo è una breve descrizione di dove si trova il nostro eroe e cosa sta succedendo. Immagina un punto di partenza per l'avventura.

## Inizia a fare domande.

Per iniziare a giocare, fai una domanda che abbia per risposta **sì** o **no**, è importante mantenerla semplice. *Incontro una trappola? Ci sono delle guardie?*

Per ogni domanda, tira un d6 e consulta la tabella sotto. Se l'eroe ha un cliché o un vantaggio applicabile, tira un secondo d6 e scegli il miglior risultato. Se è presente uno svantaggio significativo, tira 2d6 e usa il risultato peggiore.

1- *No e*  
2- *No*  
3- *No, ma*  
4- *Sì, ma*  
5- *Sì*  
6- *Sì e*  

## I risultati "e" & "ma".

*E* amplifica, mentre *Ma* attenua. *No, e* significa che le cose sono andate davvero male. *No, ma* ammorbidisce un po' il colpo. *Sì, ma* ha successo ma con uno svantaggio. *Sì, e* è qualcosa di fantastico.

1- Niente di significativo  
2- Un ostacolo, qualcosa da superare  
3- Una caratteristica o situazione unica  
4- Una caratteristica o situazione unica  
5- PNG (1-3 amichevole, 4-5 neutrale, 6 non amichevole)  
6- Mostro (1 amichevole, 2-3 neutrale, 4-6 non amichevole)  

*È possibile utilizzare il metodo sopra per determinare il risultato degli incontri o utilizzare la regola opzionale di seguito per espandere la profondità del sistema.*

## Prove.

Quando il tuo personaggio entra in situazioni pericolose o rischiose, determina la Difficoltà (tramite licenza narrativa o dadi, *vedi sotto*). Usa dadi in numero pari a Fisico, Mente o Anima per la prova. Se è applicabile un cliché, aggiungi un dado al tiro. Se UN dado eguaglia o supera la Difficoltà, hai successo!

## Determina la difficoltà.

Determina casualmente la difficoltà di un compito, tira un d6:

1- Automatico  
2- Semplice  
3- Facile  
4- Media  
5- Ingannevole  
6- Difficile  

## Risolvere il combattimento.

Risolvi il combattimento come se due personaggi si affrontassero usando le statistiche elencate per i mostri, dove il risultato più alto vince il round/combattimento. I pareggi sono una situazione di stallo o pareggio senza danni. Tutti gli attacchi causano un danno.

## Subire/causare/guarire danni.

Se hai successo in un combattimento, sottrai un PF dal nemico, se fallisci sottrai uno dei tuoi PF. Puoi ridurre il punteggio di Fisico invece di PF ed eventuali prove di Fisico successive utilizzano il punteggio corrente. Quando Fisico o i PF raggiungono lo zero, sei morto. Guarisci i PF al ritmo di uno ogni otto ore di riposo, i punti di Fisico al ritmo di uno al giorno.

## Esempi di cliché.

*Il guerriero veterano, Ladro dalle dita agili, Piccolo Stronzo Subdolo, Incantatore delle fiamme elementali, Chierico di Assaradin, Dita Appiccicose*

## Personaggi di esempio:

**Alessandor la Lama** F: 2 M: 1 A: 1 PF: 2 *Chierico di Pastorin, Guaritore dei feriti*  
**Byran l'Incantatore** F: 1 M: 3 A: 2 PF: 1 *Mago delle Splendide Acque Dimenticate*  

## Mostri di esempio:
**Goblin** F: 1 M: 1 A: 1 PF: 1 *Piccolo subdolo bastardo*  
**Owlbear** F: 3 M: 1 A: 1 PF: 3 *Afferratore, Berserk*  
**Seppioide** F: 2 M: 3 A: 3 PF: 2 *Controllo mentale, Magia illusoria, Follia*  
**Zombi** F: 1 M: 1 A: 1 PF: 1 *Silenzioso, Infezione*  

*di matt jackson - [msjx.org](http://msjx.org) rilasciato sotto Licenza internazionale Creative Commons Attribution 4.0 ispirata a [http://tinysolitarysoldiers.blogspot.com](http://tinysolitarysoldiers.blogspot.com) e altri. Sentiti ringraziamenti a Carsten, Bruno, Bryan Josh + Noah. Traduzione di [Roberto Bisceglie](https://zeruhur.space)*