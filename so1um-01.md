# so1um 1.0

# Crea il tuo eroe.

I sistemi complessi in genere si impantanano nei valori numerici, quindi useremo il **sistema So1um:** Tira 3d6 ciascuno per Fisico, Mente, Volontà. Ciascuno parte da 1 e ogni numero pari ottenuto è un +1. I Punti Ferita sono uguali al punteggio del fisico. Successivamente, tira 3d6, ogni numero pari ottenuto è uno slot per un cliché. Sii creativo e fantasioso.

## Determina gli obiettivi e imposta la prima scena.

Scopri perché il tuo personaggio è lì e dove si trova nella storia. *Stai saccheggiando una tomba? Salvando la principessa?* Questa è una breve descrizione di dove si trova il nostro eroe e cosa sta succedendo. Immagina un punto di partenza per l'avventura.

## Inizia a fare domande.

Fai una domanda che abbia per risposta sì o no, è importante mantenerla semplice e in grado di essere risolta in questo modo. *Incontro una trappola? Ci sono delle guardie?*

Per ogni domanda, tira un d6 e leggi il risultato sotto. Se l'eroe ha un cliché o un vantaggio applicabile, tira un secondo d6 e scegli il risultato. Se è presente uno svantaggio significativo, tira 2d6 e usa il risultato più basso.

1- No *e*
2- No
3- No, *ma*
4- Sì, *ma*
5- Sì
6- Sì *e*

## I risultati e & ma.

"E" significa più di quanto ti aspettassi - una cosa positiva, "Ma" significa che c'è un effetto limitato o uno svantaggio. "E" può anche significare un'interpretazione positiva sul tiro seguente, "Ma" può essere un'interpretazione negativa sul tiro seguente.

1- Niente di significativo
2- Trappola o qualche ostacolo
3- Caratteristica unica, utile
4- Caratteristica unica, dolorosa
5- PNG (1-3 amichevole, 4-5 neutrale, 6 non amichevole)
6- Mostro (1 amichevole, 2-3 neutrale, 4-6 non amichevole)

*È possibile utilizzare il metodo sopra per determinare il risultato degli incontri o utilizzare la regola opzionale di seguito per espandere la profondità del sistema.*

## Prove. (regola opz.)

Quando il tuo personaggio entra in situazioni pericolose o rischiose, determina la difficoltà (tramite licenza narrativa o dadi, *vedi sotto*). Usa dadi uguali a Fisico, Mente o Volontà per la Prova. Se è applicabile un cliché, aggiungi un dado al tiro. Se UN dado eguaglia o supera la Difficoltà, hai successo!

## Determina la difficoltà.

Determina casualmente la difficoltà di un compito, tira un d6:

1- Semplice
2- Facile
3- Facile
4- Ingannevole
5- Ingannevole
6- Difficile

## Subire/causare danni.

Se hai successo in una prova, sottrai un PF dal nemico, se fallisci, sottrai uno dei tuoi PF. Quando raggiungi lo zero, sei morto.

## Esempi di cliché.

*Il Guerriero più Coraggioso, Monaco Esperto, Ladro Tuttofare, Piccolo Stronzo Subdolo, Posso sentire la magia, Speziale del Re, Incantatore delle fiamme elementali, Chierico della Luce Bianca di Assaradin, Dita Appiccicose*

## Personaggi di esempio:

**Alessandor la Lama** F: 2 M: 1 V: 1 PF: 2 *Chierico di Pastorin, Guaritore dei feriti*
**Byran l'Incantatore** F: 1 M: 3 V: 2 PF: 1 *Mago delle Splendide Acque Dimenticate*

di matt jackson - [msjx.org](http://msjx.org)
rilasciato sotto Licenza internazionale Creative Commons Attribution 4.0 ispirata a [http://tinysolitarysoldiers.blogspot.com](http://tinysolitarysoldiers.blogspot.com)
traduzione di [Roberto Bisceglie](https://zeruhur.space)